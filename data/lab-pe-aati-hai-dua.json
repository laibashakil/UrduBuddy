{
  "title": "لب پہ آتی ہے دعا",
  "ageGroup": "6-10",
  "content": "لب پہ آتی ہے دعا\n\nلب پہ آتی ہے دعا بن کے تمنا میری\nزندگی شمع کی صورت ہو خدایا میری\n\nدور دنیا کا مرے دم سے اندھیرا ہو جائے\nہر جگہ میرے چمکنے سے اُجالا ہو جائے\n\nہو مرے دم سے یونہی میرے وطن کی زینت\nجس طرح پھول سے ہوتی ہے چمن کی زینت\n\nزندگی ہو مری پروانے کی صورت یا رب\nعلم کی شمع سے ہو مجھ کو محبت یا رب\n\nہو مرا کام غریبوں کی حمایت کرنا\nدرد مندوں سے ضعیفوں سے محبت کرنا\n\nمیرے اللہ برائی سے بچانا مجھ کو\nنیک جو راہ ہو اس راہ پہ چلانا مجھ کو",
  "language": "urdu",
  "type": "Poem",
  "words": ["دعا", "تمنا", "شمع", "اندھیرا", "اجالا", "وطن", "زینت", "پروانہ", "علم", "غریب"],
  "summary": "علامہ اقبال کی یہ مشہور نظم ایک دعائیہ کلام ہے جو بچوں کو سکھاتی ہے کہ وہ اپنی زندگی کو دوسروں کے لیے روشنی کا ذریعہ بنائیں، علم حاصل کریں، اور کمزور لوگوں کی مدد کریں۔ یہ نظم پاکستان کے سکولوں میں صبح کی اسمبلی میں پڑھی جاتی ہے۔"
} 